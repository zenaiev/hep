Для виконаного завдання потрібно мати код та малюнки, а також відповіді на поставлені питання (за наявності) і будь-які ваші коментарі (за бажанням).

0. У прикладі реконструкції інваріантної маси (https://github.com/zenaiev/hep/blob/main/invmass/invmass.py) змінити розпад K0->pi+pi- на phi(1020)->K+K- і розпад D0->pi+pi- на D0->K+K-. Досягти гарної апроксимації обох піків (шляхом обмеження вільних параметрів, за потреби зміною функції; також варто спробувати змінити ширину бінів і кількість точок, що використовується для малювання функції TH1::SetNpx()). Порівняти піки phi(1020),D0->pi+pi- та phi1020,D0->K+K-. Які між ними відмінності і чому?

1. У прикладі реконструкції інваріантної маси (https://github.com/zenaiev/hep/blob/main/invmass/invmass.py) змінити розпад D0->pi+pi- на D0->K-pi+. Досягти гарної апроксимації піка D0->K-pi+ (шляхом обмеження вільних параметрів). Порівняти піки D0->pi+pi- та D0->K-pi+. Які між ними відмінності і чому?

2. У прикладі реконструкції інваріантної маси (https://github.com/zenaiev/hep/blob/main/invmass/invmass.py) додати розпад B0->pi+pi-. Досягти гарної апроксимації піка B0->K-pi+. Які складнощі виникають з апроксимацією нового піка в цьому прикладі? Порівняти піки D0->pi+pi- та B0->pi+pi-. Які між ними відмінності і чому?

3. У прикладі реконструкції інваріантної маси (https://github.com/zenaiev/hep/blob/main/invmass/invmass.py) змінити роздільну здатність для вимірювання імпульсів треків 5% -> 20%. Досягти гарної апроксимації масового спектра, переконатися, що значення вільних параметрів після завершення фіта не знаходяться на штучно заданих межах (мають бути всередині інтервалів, але не на границях). Спробувати далі змінити роздільну здатність на 50%. Чи можливо в цьому прикладі за такої роздільної здатності розрізнити два піка?

4. У прикладі розгортання (https://github.com/zenaiev/hep/blob/main/unfold/unfold.py) змінити роздільну здатність детектора 25% -> 1%. Прокоментувати, як змінилися спектри на реконструйованому та істинному рівнях. Чи потрібна регуляризація в цьому випадку?

5. У прикладі розгортання (https://github.com/zenaiev/hep/blob/main/unfold/unfold.py) прибрати зсув на рівні детектора. Прокоментувати, як змінилися спектри на реконструйованому та істинному рівнях. Чи потрібна регуляризація в цьому випадку?

6. У розгорнутому прикладі реконструкції інваріантної маси (https://github.com/zenaiev/hep/blob/main/invmass/invmass_adv.py) порахувати ефективність реконструкції частинок у каналі розпаду D0->pi+pi- при накладеному обмеженні 1 чи 2 ГеВ на мінімальний імпульс кожної дочірньої частинки чи скалярної суми імпульсів двох дочірніх частинок. Якісно пояснити отримані чотири значення. (Змінити код потрібно так, щоб накладання обмеження на скалярну суму імпульсів можна було вмикати та вимикати за допомогою нового параметра з командного рядка.)

7. У розгорнутому прикладі реконструкції інваріантної маси (https://github.com/zenaiev/hep/blob/main/invmass/invmass_adv.py) порахувати ефективність реконструкції частинок у каналі розпаду D0->pi+pi- при накладеному обмеженні 1 ГеВ на мінімальний імпульс кожної дочірньої частинки для початкового спектру імпульсів D0 за експоненційним розподілом із параметром lambda = 1, 0.5 та 2 ГеВ^-1, а також за рівномірним розподілом від 0 до 10 ГеВ. Якісно пояснити отримані чотири значення. (Змінити код потрібно так, щоб параметр lambda і тип розподілу можна було задавати за допомогою нових параметрів з командного рядка.)

8. Напишіть програму, яка: Генерує 𝑁=10,000 чотири-імпульсів (𝐸,𝑝𝑥,𝑝𝑦,𝑝𝑧) в датафреймі pandas.
Розподіл поперечного імпульсу (𝑝𝑇) задається експоненційною функцією exp(−𝑝T/𝑝0), де 𝑝0=1 ГеВ/с.
Просторовий імпульс (𝑝𝑥,𝑝𝑦,𝑝𝑧) розподілений ізотропно в площині (𝑝𝑥,𝑝𝑦), розподіл швидкісності рівномірний y= 1/2 ln( 𝐸-𝑝𝑧 / 𝐸+𝑝𝑧)
Продемонструйте розподіли.

9. Обрахуйте числовими методами верхню границю, (s^up) на кількість сигнальних подій при довірчій ймовірності alpha=95%, та кількості спостережених подій n*=[0-5],
як функцію очикуваної кількості фотових подій b. Порівняйте результати з с. 15 (https://github.com/zenaiev/hep/blob/main/slides/combine/combine.pdf)

10. Згенеруйте LO діаграми народження трьох адронних струменів, та NLO діаграми народження двох адронних струменів за допомогою мадграф. Поясніть відмінність.

11. Згенеруйте LO діаграми народження двох векторних бозонів.